**﻿Tervezési minták egy OO programozási nyelvben  -  MVC, mint modell-nézet-vezérlő minta és néhány másik tervezési minta**

- A tervezési minták megoldásokat kínálnak gyakran előforduló problémákra a szoftvertervezés területén. 
  Olyanok, mint az előre elkészített vázlatok, amelyeket testre szabva alkalmazhatnak, hogy megoldást találjanak egy ismétlődő tervezési problémára.
- A minta nem egy konkrét kódrészlet, hanem egy általános koncepció arra, hogyan lehet hatékonyan kezelni egy adott típusú problémát. 
- Az algoritmus mindig egyértelmű lépések sorozatát határozza meg, amelyek elérhetik a célt. 
- A tervezési minta pedig  magasabb szintű leírása egy megoldásnak. 
- Ugyanazt a tervezési mintát alkalmazva két különböző programra lehet, hogy különböző kódot eredményez.
- A legtöbb mintát nagyon formálisan írják le, hogy az emberek sokféle kontextusban reprodukálni tudják azokat. 

*Szakaszok, amelyek általában megtalálhatók egy minta leírásában:*

1. Intent - A minta szándéka röviden leírja mind a problémát, mind a megoldást.
1. Motivation - A motiváció további magyarázatot ad a problémáról és a megoldásról, amit a minta lehetővé tesz.
1. Structure - Az osztályok szerkezete bemutatja a minta egyes részeit és azok kapcsolatát.
1. Code example - Egy kódpélda valamelyik népszerű programozási nyelven megkönnyíti a minta mögötti ötlet megértését.

Előnyei:

Az objektumorientált programozás koncepcióinak elterjedésével nőtt az igény az olyan tervezési mintákra, amelyek segítik az OOP elveinek követését és a „clean code” alapelveket. 

Az új OOP nyelvek (pl. Java, C#, Python) használata tovább erősítette ezt.

Az eredeti tervezési minták gyakran specifikus problémákra vagy nyelvekre összpontosítottak. 

Azonban az idő előrehaladtával az általánosabb szemléletmódok kialakítására is sor került.

A modern fejlesztési környezetek, eszközök és platformok egyre növekvő igényei hatással vannak a tervezési minták fejlődésére. 

Például, azok a minták, amelyek segítenek az aszinkron vagy párhuzamos programozásban, nagy szerepet tölthetenek be a mai nagy teljesítményű alkalmazások tervezésekor.

A tervezési minták fejlődése a felhasználói élménnyel is összefügg. 

Fontos szerepet töltenek be azok a minták, amelyek segítenek a felhasználóbarát felületek tervezésében. 

Az open source projektek és a közösségi fejlesztés modellje is hozzájárul a tervezési minták fejlődéséhez. 

A közösségi visszajelzés és együttműködés révén új minták jelennek meg és változnak az alkalmazás során.

A  tervezési minták továbbra is formálódni fognak az új technológiák és szoftvertervezési filozófiák hatasára.

Az **MVC** egy tervezési, vagy architekturális minta. Minden alkalmazás 3 rétegre osztható:

- Model (Adatok)

Ez az adatokat és azok módosítását kezeli. A modell felelős az alkalmazás állapotának és üzleti logikájának tárolásáért.

- View (Felhasználói felület)

Ez a felhasználói felület megjelenítéséért felelős. A nézet az adatokat jeleníti meg, de nem tartalmazza azok logikai manipulációját.

- Controller (Vezérlő szerkezetek)

Ez az osztály felelős a felhasználói bemenetek feldolgozásáért és a modell módosításáért. A vezérlő közvetíti a kommunikációt a modell és a nézet között.

A MVC minta elősegíti az alkalmazás strukturált és könnyen karbantartható tervezését, mivel elkülöníti az adatokat, a felhasználói felületet és a vezérlést.

Egyéb minták:

*Singleton Minta:*

Célja biztosítani, hogy egy adott osztályból csak egy példány létezzen, és egyetlen globális hozzáférést biztosít ehhez a példányhoz.

*Observer Minta:*

Ezen minta célja az objektumok közötti egy-egy kapcsolat kialakítása, amely lehetővé teszi, hogy az egyik objektum állapotának változása értesítse és frissítse a másik objektumot.

*Factory Minta:*

Ez egy olyan minta, amely egy interfész révén kiszervezi az objektumok létrehozását, anélkül, hogy a konkrét osztályokat specifikálná.

*Decorator Minta:*

Ezen minta célja, hogy lehetővé tegye az objektumok dinamikus kiterjesztését anélkül, hogy módosítanánk az eredeti osztályt.
